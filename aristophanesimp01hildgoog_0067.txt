-51-

tyr-istrata ad pacem, ita ad deditionem faciendam et
imperium abdicandum cogantur ¹. Xenophaneum
illud in mythologiam argumentum Nubibus quoque
retractandis adhibebit Aristophanes, siquidem Infe-
rior sermn, argutiarum impudentissimus professor,
‘illustri Jovis exemplo adulteros absolvit 2.

Quanquam Graeci non eadem severitate ac nos in
moribus coercendis utebantur, neque amori corpora
magis quam animosjungenti ulla infamia inerat, stu-
pra tamen, adulteria, puerorum amores, pro flagitiis
'vulgo habebantur, in quae leges, majorum instituta,
philosophorum disciplinae aut poenas decreverant, aut
gravem intenderant censuram. Illa tamen flagitiorum
genera ab origine ita theogoniae fuerant admixta, ut
recta praevalente ratione, sapientibus viris praecipuam
infamandae religionis suppeditaverint materiam,deinde
comicam quoque, necessitate quadam operiS, lasci-
viam provocarent. Addebat stimulos ipsa Bacchana-
· lium ebrietas et licentia, quae flagitia omnia divina
videbatur auctoritate tegere et voluptatum inflammare
illecebras Et quia nihil magis vulgi favorem captare
valebat, imaginem deorum humanis vitiis flagrantium
usque ad fastidium comici expresserunt, Aristophanes
minus forsan quam ceteri, satis tamen ut hujus im-
pietatis non diceretur expers; quam lepidissime, etsi
breviter, cum Pisthetaeri consilio voluit quadrare.

Jejuniorum igitur omni genere ad foedus cum Avi-
bus faciendum compellitur Olympus: adest Iris ad
homines missa, quos de sacrificiis commoneret; com-
prehensa ab Avibus, inter clangorem et tumultum
urbis cui πόλεμος οὐ φατὸς πρὸς θεοὺς suscipitur, ante Pis-

¹ Δυ., 566 et seq,
² Nub., 1080.

