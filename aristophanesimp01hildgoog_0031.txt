...15-

tatem dabant copiam, necesse erat ut omnis religio
vocaretur in dubium. In divinis enim non licet sine
periculo magno innovare : quippe quae semel pro
optimis habita, imperium in animos perdant, nisi
inviolatumatque immutabile praestare conentur. Mu-
tata religio arcana sua interrogantibus recludit ; neque
nlla possunt esse templa serena nisi quae altis edita
montibus, eminus tantum conspiciuntur, liberae in-
vestigationi non patent. Quod hene intellexerunt qui
constituerunt mysteria3 stabilitatem silentio, vene-
rationem secreto pararunt. Sed ex philosophiae studio
simul atque superstitionum usu ortum cepit sententia
illa, scilicet meliora posse excogitari quam quae de diis
majores tradiderant, nec ipsa demum habita sunt
optima. Jam inde a principio, quia adventitiae erant
superstitionum persuasione& recenter illatae et pecu-
liari initiatione paucis reservatae, non caruerunt diffi-
dentia, invidia, derisu. Per totam urbem audire
erat voces aliorum suos deos celebrantium, aliorum
in eosdem conviciantium; et quum jam nulla essent
sacra quae non fautores contemptoresque haberent
propriOS, omnia simul in eo erant ut perspicacissimis
civibus fierent ridicula. Adde huc Peloponnesiaci belli
ambitiosam exspectationem, spes infinitas luctuosa
pestilentiae calamitate compressas, variam et nutan-
tem inceptae militiae fortunam, irrequietam volupta-
tum, divitiarum, dominationis cupidinem, quibus alii
ad meram impietatem, alii ad exterarum religionum
'errores reciderunt: ita ut permixtis omnihus, majo—
rum dogmata obsolerent et nihil jam appareret quod
in eorum locum bene aedificaretur ¹.

¹ Cf. Taucrn„ 111, 82, 833 11, 52, 53. Cf. ΤΗ. Rom, Aristoph. Voeyet,
Einleit.‚ 7 et seq.

